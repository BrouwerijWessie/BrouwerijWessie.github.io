---
layout: about
title: Over ons 
permalink: /
subtitle: Waan je aan de Amstel met Wessie Bier...

#profile:
#  align: right
#  image: kerk_nes.jpeg
#  image_cicular: true #t crops the image to make it circular

news: true  # includes a list of news items
selected_papers: false # includes a list of papers marked as "selected={true}"
social: true  # includes social icons at the bottom of the page
---

### In een notendop

De ambachtelijke bierbrouwerij ‘De Schuur’ bevindt zich in de Nes
en langs de Amstel. In deze brouwerij brouwt Wessie ambachtelijk bier.
Op een steenworp afstand van de brouwerij ligt de Sint urbanuskerk,
het symbool van Nes aan de Amstel, welke al van kilometers afstand te
zien is. Wessie met schuur is als de Nes met kerk, karaktervol!

<div class="row">
    <div class="col-sm mt-3 mt-md-0">
        {% include figure.html path="assets/img/kerk.jpg" title="" class="img-fluid rounded z-depth-1" style="width:50%" %}
    </div>
</div>

### Hoe het allemaal begon...

Genieten van een goed gebrouwen bier, geen poespas, geen fancy naam, niet persé een exotisch bier waar je nog nooit van hebt gehoord, gewoon een lekker bier. Hier begon het allemaal, onze reis, de reis van Wessie als de bron van de Amstel aan de voet van de machtige Sint-Urbanus Kerk.
Vader en zoon genieten op een druilerige, koude zondagmiddag van een speciaalbier, een onvervalste Duvel….

Het begint al bij het gevoelig inschenken van het glas, een onuitstaanbare, heldere goudgele kleur als een jonge lente zon met daarop een maagdelijke witte schuimkraag. De ingegraveerde D zorgt voor een oneindige koolzuur tornado van onderuit het glas. De frisse hop aroma's bereiken de neus terwijl buiten een guren wind opzet. De kachel gloeit, tijd om te proosten op een mooi weekend, een goede nieuwe week en boven al het leven! Een subtiele bitterheid streelt de tong, een prachtig droog en puur bier. Wat vader en zoon betreft een bier welke door maar weinigen te evenaren is.

Zijn dit niet de kleine momenten die het leven kleur geven, de momenten die er echt toe doen en dat allemaal omtrent zo’n simpel biertje? Dat dachten zij ook vader en zoon op zo’n typische zondagmiddag….

Het is 2014, de kerst breekt aan, en daarmee de stress van het kopen van geschenken. Wat is er nu mooier om te krijgen dan een thuisbrouw pakket ? Zo schenkt zoon zijn vader een eerste bierbrouw pakket, hier ligt het fundament van Wessie, de eerste klinker van een oneindig pad van bier.

Het eerste bier was lekker, maar zit er niet meer in het vat? Zo moesten ze toch gedacht hebben, vader en zoon. Is die Duvel dan toch te evenaren? Er is maar één manier om dat te ontdekken.

Het is 2015, de brouwinstallatie wordt aangeschaft en waar mogelijk door vader’s wonder handen zelf gefabriceerd, Wessie is geboren. Daar in die schuur langs de Amstel, in dat karaktervolle dorp de Nes, waar de wind zo guur kan waaien, waar de kerkklokken machtig klinken, daar smaakt elk biertje net even beter, daar smaakt het naar net even meer.

Na het genieten van vele bieren samen, is vader er helaas niet meer. Maar Wessie zet zich voort, de zoon bundelt zijn krachten samen met die van zijn twee neven en hun vader. Wessie straalt als ooit te voren, als die jonge lente zon die schijnt op dat mooiste dorp….





