---
layout: post
title: Brouwerij Wessie pakt 2e prijs op hobbybrouwersfestival @ Gerrit Uithoorn
date: 2022-09-23 18:00:00-0400
inline: false
---


24 September 2022 was het zover, na maanden van voorbereiding, proefbrouwsels, finetunen en selecteren van het beste brouwsel. 9 hobbybrouwers en maar liefst 16 bieren werden daar aan de vak jury voorgeschoteld. (zie voorgaande nieuwspost over de selectie voor de inzending van Wessie)

> Veel positieve en lovende kritiek werd gegeven, en het gerstenat werd binnen een oogwenk volledig uit het glas genuttigd.
> â€” Brouwer Bram Boelrijk

De hele dag door konden bierliefhebbers, belangstellenden, vrienden en familie langskomen om de verschillende bieren te proeven, en aan de ambiance van proeflokaal Gerrit, in de voormalige bibliotheek, te snuffelen. Ook bij de stand van Wessie werd eenieder warm ontvangen, voorgesteld aan de mooie bieren en het verhaal daarachter, om vervolgens de bieren uiteraard ook te proeven en over tong en smaakpapillen te laten rollen. Veel positieve en lovende kritiek werd gegeven, en het gerstenat werd binnen een oogwenk volledig uit het glas genuttigd.

<video width="400" height="320" controls>
  <source src="../../assets/video/geknipt_gerrit.mov" type="video/mov">
</video>

      
Rond 18:00 uur werd de spanning opgevoerd en werd de uitslag door de vakjury bekend gemaakt. De jury was om te beginnen zeer onder de indruk van de ingezonden bieren. De Zondebock van Wessie blonk uit in zijn eenvoud maar geweldige smaakbeleving, en eervolle toewijding aan het gekozen biergenre Meibock. De Zondebock werd met niets minder dan de 2e prijs beloond. Een bekroning van het werk van Wessie tot nu toe, waar de brouwers uiteraard zeer trots op zijn! Dit smaakt naar meer.
Tevens werd de publieksprijs uitgedeeld. De gehele dag konden de gasten hun stem uitbrengen op het bier dat in hun ogen het beste tot zijn recht kwam. Mede door de grote achterban van fans van brouwerij Wessie, werd de 1e publieksprijs uitgeloofd aan de Brouwers uit de schuur.

<figure>
  <img src="../../assets/img/bramsjors_gerrit.jpeg" alt="gerrit" style="width:40%" class="img-fluid rounded z-depth-1">
  <figcaption>Brouwers Bram en Sjors op het hobbybrouwersfestival @ Gerrit Uithoorn.</figcaption>
</figure>




